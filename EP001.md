เสียงกรีดร้องของเด็กหญิงคนหนึ่งเจือปนมากับสายลมหนาว ลอยเลือนอยู่ท่ามกลางหมอกขาวของหิมะเหนือศรีเชียงใหม่

ภายใต้ผืนป่าทางตะวันตกที่ผู้คนขนานนามว่า “ดินแดนต้องห้าม”
เสียงนั้นคือสัญญาณแห่งความหวาดกลัว... และการล่า

เด็กหญิงตัวเล็กวัยไม่เกินสิบปี สะดุดล้มลงบนหิมะขาวโพลน ขณะถูกล้อมรอบด้วยสิ่งมีชีวิตอันผิดธรรมชาติ—
ฝูงแมงมุมหัวกอริล่า

ร่างของพวกมันมหึมา มีขนดำเงาแข็งราวโลหะ หัวเป็นกอริล่าขนาดยักษ์ที่คำรามต่ำ ฟังคล้ายโลหะบดกันในปาก
ตัวที่ใหญ่ที่สุด สูงเกือบสี่เมตร สวมเกราะเหล็กโบราณสไตล์โรมัน ผ้าคลุมหลังปลิวไหว หัวประดับขนฟูราวขุนศึกกลางสนามรบ
รายล้อมมันคือฝูงบริวารกว่า ห้าสิบตัว—สูงตั้งแต่สองเมตรครึ่งถึงสามเมตรครึ่ง ขาทั้งแปดยกสูงพร้อมฟันยาวคมกริบที่กระดิกได้ราวใบดาบ

พวกมันหิว... และเธอ คือ เหยื่อ

เด็กหญิงถอยหลังทีละน้อย สะโพกกระแทกต้นไม้ใหญ่ เสียงของเธอสั่นพร่า ขณะกระซิบสุดแรงใจ
“...ช่วยด้วย... ใครก็ได้...”

ทันใดนั้น—

เสียงแตกของอากาศแหวกลงจากด้านบน
ชายคนหนึ่งกระโจนลงมาจากยอดไม้สูง เส้นผมปลิวตามแรงหมุนของร่างราวกับพายุหิมะหมุนวนอยู่บนฟ้า
มือขวาของเขาเหวี่ยงดาบยาวสาดเป็นวงโค้ง เงาวาวของคมเงินสะท้อนแสงจันทร์เป็นรัศมี

คลื่นพระจันทร์—ฟันแรกแห่งตำนาน

เสียงโลหะปะทะเกราะดังสนั่นกลางวงล้อมปีศาจ

เขาคือ “พรานหม่อง”
เขาคือนายพรานหมู่บ้านขาวหมอก พ่อของเรวัติ และบุรุษที่หมู่บ้านจะรู้จักดีในสถานะนายพราน

ใต้ฮู้ดหนังจิ้งจอก ดวงตาเฉียบคมดั่งเสือหิมะ
ในพริบตา เขาโผล่เข้าหาเด็กหญิง โอบรัดเธอไว้ด้วยแขนขวาโดยไม่ให้เด็กสาวเกิดอันตราย
มือซ้ายยังยกดาบอย่างมั่นคง หิมะรอบตัวพลันหยุดร่วง ราวกาลเวลาถูกหยุดชั่วขณะ

พรานหม่องขมวดคิ้ว
ริมฝีปากขยับช้า พึมพำ คาถาโบราณ จากยุคที่แม้แต่ตำนานยังลืมเลือน
เสริมพลังกาย เสริมความไวเหนือมนุษย์

จากนั้น—

เสียง “พึ่บ!”
ร่างของเขาทะยานขึ้นกลางอากาศ แรงกระโดดเร็วเกินที่สายตามนุษย์จะมองเห็น
เขาก้าวจากกิ่งไม้หนึ่งสู่อีกต้นหนึ่ง คล่องแคล่วราวนกที่ยังบินตามไม่ทัน
มือหนึ่งโอบเด็กสาวไว้แน่น อีกมือกวัดแกว่งดาบ ฟันใยเวทที่มอนสเตอร์ยิงไล่ตามหลังอย่างแม่นยำ

เสียงคำรามโกรธแค้นจากฝูงแมงมุมหัวกอริล่าดังลั่น
บางตัวยิงธนูเวท คำสาปสลักที่หัวลูกศรแผ่กลิ่นอาฆาตออกมา
แต่—พรานหม่องย่อเข่าบนยอดไม้ เหวี่ยงดาบสะท้อนลูกธนูกลับสู่หิมะ
เสียงโลหะปะทะคำสาปแตกกระจายคล้ายเสียงแก้วร้าวกลางอากาศ

แล้ว... เขาเห็นมัน

ตราเวทย์โบราณ
ฝังอยู่บนหลังของมอนสเตอร์ตัวที่ใหญ่ที่สุด
รูปสลักนั้น... เขาจำได้ดี

ตรานั้น—
คือสิ่งที่เขาพบเมื่อสิบปีก่อน
คือสิ่งที่ไม่ควรปรากฏอีกครั้งในแผ่นดินนี้
คือ “คาถาส่งปีศาจ”

สายลมยังคงพัดแรง ขณะร่างของพรานหม่องพุ่งผ่านยอดไม้ต้นที่ห้าสิบแปด
ทุกก้าวกระโดดไร้ซึ่งความผิดพลาด
แขนขวาโอบเด็กหญิงไว้แน่นหนา
แขนซ้ายยังกำดาบแน่น พร้อมรับมือหากมีศัตรูตามมา

แต่เวลานี้ เขาไม่อาจเหลียวหลังได้อีกแล้ว

ฝูงมอนสเตอร์ถูกทิ้งห่างไปไกล เกือบสิบกิโลเมตร
แม้เขาจะรู้ดีว่าศัตรูเหล่านั้นเร็วแค่ไหน...
แต่ก็ไม่มีแม้แต่เสียงฝีเท้าหรือคำรามที่ไล่ตามมาอีก

เบื้องหน้าเริ่มเผยแนวเนินเขาสูงที่ขวางหมอกไว้เป็นแนวขาวเทา
และไกลออกไป—แสงไฟสลัวจากบ้านไม้ คือจุดหมายเดียวที่ชัดเจน
หมู่บ้านของที่อาศัยอยู่เรวัติ

พรานหม่องหยุดยืนอยู่บนยอดเขา
ปล่อยให้ลมหายใจกลับคืนสู่จังหวะปกติ
ก่อนจะวางเด็กหญิงลงบนโขดหินแห้งที่ปราศจากหิมะ

เขาย่อตัวลง จ้องลึกลงไปในดวงตาที่เต็มไปด้วยคราบน้ำตา
แก้มของเธอเย็นเฉียบ และยังสั่น

“เจ้าหนู...”

เสียงของเขาทุ้มหนัก และเปี่ยมด้วยสติ
“ลูกรู้มั้ย... ว่าในป่าที่เจ้าหลงเข้าน่ะ มันอันตรายขนาดไหน?”

เด็กหญิงกัดริมฝีปากแน่น
พยายามกลั้นเสียงสะอื้น... แต่ไม่สำเร็จ

“คุณลุงคะ... หนูหลงกับกองคาราวาน...”
เสียงของเธอสั่นเทา ร่างเล็กบอบบางจนแทบไม่เหลือเรี่ยวแรง

“ตอนนั้นพวกเรากำลังเดินทางผ่านเขตใต้ จะไปตลาดกลาง... แล้วก็...”
เธอกลืนน้ำลายลงอย่างฝืดเคือง มือเล็กบีบผ้าคลุมแน่นราวกลัวว่าทุกอย่างจะหายไปอีกครั้ง

“อยู่ๆมอนเตอร์ก็มาจากไหนไม่รู้คะ คุณลุง”
เธอสูดหายใจ

“ตัวเดียวกับที่คุณลุงช่วยหนูไว้ มันโจมตีพวกเรา...”

พรานหม่องเงียบ เขาไม่แทรกคำใด ปล่อยให้ถ้อยคำของเด็กหญิงไหลออกมาเอง

“ทุกคนวิ่งหนีกันหมดเลยค่ะ หนูวิ่งไปกับพี่สาว... แต่พอหันกลับมา หนูก็ไม่เห็นพ่อแม่แล้ว... ไม่เห็นใครเลย...”

หยดน้ำตาไหลเงียบ
ไม่ใช่เพราะความหวาดกลัว...
แต่เพราะความว่างเปล่าหลังจากการแตกสลาย

“หนูแค่... วิ่ง วิ่ง วิ่ง... หนูไม่รู้ว่าหนูจะไปไหน... หนูแค่อยากรอด...”

เธอเงยหน้าขึ้น ดวงตาสั่นระริก
“คุณลุงคะ... ลุงช่วยไปส่งหนูได้มั้ยคะ หนูอยู่ที่หมู่บ้าน... บ้านห้วยต้นไฟ...”

คำขอนั้นทำให้พรานหม่องนิ่งไป

ห้วยต้นไฟ...
ชื่อหมู่บ้านเล็ก ๆ ที่ซ่อนอยู่ลึกในเทือกเขาทางใต้
ไกลออกไปกว่าสิบวันเดินทางในฤดูหิมะ
เส้นทางเต็มไปด้วยเหวลึก ปีศาจเฝ้าด่าน และอาณาเขตต้องห้ามที่ไม่แม้แต่พรานเฒ่ายังกล้าข้าม

เขาถอนหายใจเบา ๆ
“อีหนูเอ๊ย... ลุงอยากช่วยนะ
แต่ทางที่เจ้าจะไป มันไกลนัก...”
เสียงของเขานุ่มลง
“มันต้องเตรียมของ เตรียมเสบียง เตรียมอาวุธด้วย”

เด็กหญิงเบ้หน้า
เสียงสะอื้นดังขึ้นอีก
“งั้น... ลุงจะไม่ช่วยหนูเหรอค่ะ...”

พรานหม่องมองเธอนิ่ง
แววตาไม่แข็งกระด้าง
เขาเอื้อมมือไปลูบศีรษะของเธอเบา ๆ

“ลุงไม่ได้ไม่ช่วย...”
พรานหม่องพูดช้า ๆ กับเด็กสาว
“แต่ลุงไม่ใช่เทพเจ้าที่จะพาใครโผล่ไปไหนได้ทันที
ลุงต้องเตรียมตัวก่อน... แล้วลุงจะไปส่งเอง เข้าใจมั้ย”

เด็กหญิงพยักหน้า น้ำตายังไม่หยุดไหล
แต่แววตาเริ่มมีความหวังแทรกกลับมาเล็กน้อย

พรานหม่องลุกขึ้น
สายตากวาดมองหมู่บ้านเบื้องล่างที่แสงไฟเริ่มพร่ามัวในม่านหมอกหิมะ

“ไปเถอะ...” เขาพึมพำ
“อากาศแบบนี้ คนป่วยจะทรุดเร็ว...”

เขาไม่ได้เอ่ยชื่อ
แต่ในใจกลับชัดเจนราวกับเสียงในลมหายใจ
ไหมคำ...?

หลังจากเด็กหญิงหลับไปในกระท่อมไม้เล็กที่พรานหม่องจัดให้ข้างบ้าน เรวัติก็เดินเข้ามาหาพ่ออย่างเงียบ ๆ

ชายเฒ่าผู้เป็นพรานอันดับหนึ่งของหมู่บ้าน กำลังนั่งลับดาบหน้ากองไฟ เสียงเหล็กเสียดกับหินดังเป็นจังหวะ แต่แววตาเขาไม่เคลื่อนจากกองไฟเลย

“พ่อ…” เรวัติเรียกเบา ๆ

พรานหม่องไม่ตอบทันที แต่พูดโดยไม่หันหน้า
“เจ้าตื่นแล้วหรือ… เสียงเดินเจ้าเบาไม่พอ ถ้าศัตรูได้ยิน ป่านนี้คอขาด”

“พ่อช่วยเด็กไว้เหรอ?” เรวัติถาม

“ใช่”
พรานหม่องหยุดลับดาบ
“แล้วพ่อก็เห็นบางอย่าง… ที่อาจเปลี่ยนทุกอย่างที่เราเคยรู้เกี่ยวกับพวกมัน”

เขาหยิบผ้าห่อผืนเล็กออกจากกระเป๋าข้างเอว
คลี่ออกช้า ๆ
ภายในคือ อัญมณีเม็ดหนึ่ง สีแดงสด ส่องประกายแม้ในแสงไฟมัว

เรวัติเบิกตา
มันดูเหมือนจะ “เต้น”
ราวกับมีชีวิต

“พ่อเจอสิ่งนี้… ตอนฟันมอนสเตอร์ตัวที่ใส่เกราะโรมัน มันหล่นจากท้องของมัน…”

พรานหม่องพูดช้า ๆ
“ไม่ใช่เพราะข้าฟันถูกกระเป๋า… แต่มันฝังอยู่ ‘ในตัวมัน’”

เรวัตินิ่ง
หัวใจเขาเต้นแรง
เขาเคยได้ยินเรื่อง “อัญมณีธาตุ” จากแม่เมื่อนานมาแล้ว
แต่ไม่มีใครเคยเห็นมันของจริง

“เจ้าเห็นแสงของมันไหม?” พรานหม่องถาม

เรวัติพยักหน้า
“มัน... เหมือนหายใจ”

พรานหม่องพูดต่อ
“ตอนที่ข้ากำลังพาเด็กคนนั้นหนี พวกมอนสเตอร์ไม่ไล่ตามคาราวาน… ทั้งที่คาราวานเต็มไปด้วยทรัพย์สิน คน และอาวุธที่ดีกว่าเรา”

“พวกมันไล่แต่เด็กคนนั้นคนเดียว”

“แปลว่า…” เรวัติเริ่มเชื่อมโยง

“เด็กคนนั้นมีของที่พวกมันต้องการ” พ่อพูดย้ำ

แล้วพรานหม่องก็เล่าต่อว่า
ก่อนที่เขาจะกระโดดลงช่วยเด็กหญิง เขาสังเกตเห็นว่าที่คอของเธอห้อย สร้อยเส้นเล็ก
มีอัญมณีเม็ดเล็กสีเดียวกันห้อยอยู่
แต่ทันทีที่เขาพาเธอออกจากวงล้อม มอนสเตอร์ตัวที่สวมเกราะก็คำราม
ไม่ใช่เสียงโกรธ
แต่เหมือนเสียงของ… “คำสั่ง”

“ข้ารู้ทันทีว่า พวกมันไม่ได้ต้องการทำลายคาราวาน…”
พรานหม่องพูดเบา
“มันแค่ต้องการสิ่งที่เด็กคนนี้พกมา”

“และถ้ามันคืออัญมณีแดง…”
เขาชูเม็ดอัญมณีขึ้นใกล้แสงไฟ

“พวกมันอาจไม่ได้มาเพราะหิว…”
“แต่มาเพราะ ‘ใครบางคน’ ส่งมันมาเอาสิ่งนี้กลับไป”

เรวัติกลืนน้ำลาย

ไม่ใช่แค่หมู่บ้านอีกต่อไปแล้ว
สิ่งที่พวกเขาเผชิญ อาจเป็นสิ่งที่อยู่เหนือขอบเขตที่เราจะควบคุมได้ 
ของบางอย่าง… ที่ใหญ่กว่าอาณาจักร
และลึกกว่าหิมะที่กลบภูเขาทั้งลูก

สิ่งนี้มาต้องนำพาสิ่งอันตรายเข้าสู่หมู่บ้านเรา ก็เป็นได้

เสียงไม้เท้ากระทบพื้นดินหิมะดังเป็นจังหวะชัดเจน
แม้ไม่มีเสียงบอกชื่อ ทุกคนในหมู่บ้านต่างรู้ดีว่าใครกำลังเดินมา

“พรานกอน” ผู้เฒ่าสูงสุดของหมู่บ้าน
นักล่าแห่งรุ่นก่อน
ผู้เคยเดินทางฝ่าแดนปีศาจตะวันตกมาแล้วในอดีต

เขาหยุดยืนตรงหน้าพรานหม่อง
ดวงตาเหี่ยวย่นแต่ยังเปล่งประกายแข็งกร้าว

“เราต้องออกเดินทางคืนนี้เลย หม่อง” เสียงพรานกอนกล่าวสั้นๆ แต่ชัดเจน

พรานหม่องค้อมหัวลง
“ครับ พรานกอน”

แล้วเขาก็ก้มศีรษะให้เต็มรูปแบบ
จากนั้นเดินนำไปยังลานกลางหมู่บ้าน ที่ตั้งอยู่ศาลไม้เก่าแก่ล้อมด้วยรั้วไม้ไผ่สามชั้น

“ศาลเจ้าพ่อสิน”

เป็นพิธีสำคัญก่อนพรานออกเดินทางไกล
เพื่อขอคุ้มครอง สร้างขวัญ และระลึกถึง “ต้นตระกูลนักล่า”

เจ้าพ่อสิน เคยเป็นเพียงพรานคนหนึ่งในยุคที่ป่ายังดิบดอน
แต่เขาคือผู้ก่อตั้งหมู่บ้าน
ผู้สอนคนรุ่นแรกให้ล่าด้วยเกียรติ
ไม่ฆ่าเกินความจำเป็น
ไม่หันหลังให้เสียงร้องขอความช่วยเหลือ
ไม่ลืมทางกลับบ้าน

พรานหม่องยืนหน้าแท่นไม้
จุดธูปสามดอก
วางมีดพับคู่ใจลงหน้าแท่น
และพึมพำเบา ๆ

“…เจ้าพ่อสิน โปรดคุ้มครองเรา... ชี้ทางที่ไม่หลง…
ไม่ให้ลูกหลานกลายเป็นอสูร แม้ยืนอยู่ท่ามกลางพวกมัน…”

เปลวไฟจากคบเพลิงสองข้างศาลเริ่มลุกไหวตามสายลม
ชาวบ้านจำนวนหนึ่งเริ่มเดินออกมายืนเงียบ ๆ
พวกเขารู้แล้วว่า “คืนนี้ มีบางสิ่งเปลี่ยนไป”

หลังเสร็จพิธี พรานหม่องรีบกลับมาที่บ้าน เก็บเป้ อาวุธ เสื้อคลุมหนาหลายชั้น และห่อสมุนไพรที่ไหมคำเคยให้ไว้เมื่อนานมาแล้ว

ทันใดนั้น
เรวัติก็เปิดประตูเข้ามา

“พ่อ! ทำไมต้องรีบขนาดนี้—”

พรานหม่องพูดก่อน
“เจ้าจะต้องออกเดินทางไปกับข้าด้วย เรวัติ รีบเตรียมของ”

เรวัติเงียบ
นาน… ก่อนพยักหน้าช้า ๆ

เขารู้ว่าไม่มีคำปฏิเสธในสถานการณ์แบบนี้
และลึก ๆ เขาเองก็รู้สึกว่า “อัญมณีแดงนั่น… มันเรียกหาเขาอยู่”

ตกค่ำ
พรานหม่องเดินไปหาเด็กหญิงที่พักอยู่ข้างบ้าน
“เจ้าหนู เรียบร้อยดีไหม”

เด็กหญิงลุกขึ้น
“คุณลุง… คือ… หนูชื่อรินดาค่ะ”

พรานหม่องยิ้มบาง
“ลุงชื่อพรานหม่อง… คืนนี้ลุงจะไปส่งหนูเอง”

แววตารินดาสั่นไหว
แต่เธอไม่ถามอะไรอีก
เพียงพยักหน้าช้า ๆ

แล้วพรานกอนก็มาถึงอีกครั้ง พร้อมกับชายหนุ่มสองคนในเสื้อคลุมพรานเต็มยศ
หนึ่งผอมสูง คิ้วคม ชื่อ “พรานศร”
อีกคนสูงใหญ่ กล้ามแน่น ผิวเข้ม คิ้วเป็นแผลเก่า ชื่อ “พรานแสน”

ทั้งคู่โค้งหัวให้พรานหม่อง
ก่อนจะหันมามองเรวัติ

ไม่มีคำทัก
มีเพียงการสบตา
ที่มากพอจะบอกว่า “การเดินทางนี้… ไม่มีที่สำหรับคนลังเล”

ขบวนเล็ก ๆ ออกจากหมู่บ้านในความเงียบงันของคืนเดือนดับ
นำโดยพรานหม่อง
ด้านหลังคือพรานศร พรานแสน
รินดาเดินอยู่กลางแถว ขนาบด้วยเรวัติที่ไม่พูดแม้แต่คำเดียว

เสียงรองเท้ากระทบหิมะเบาแต่แน่น
ไม่ใช่แค่เพราะฝึกมาอย่างดี
แต่เพราะ “กลัวจะดังเกินไป”

เมื่อพวกเขาเข้าใกล้แนวป่าชั้นใน
อากาศก็เริ่มเปลี่ยน
อุณหภูมิลดลงเร็วกว่าที่ควร
หิมะหยุดตก
แต่สายหมอกเริ่มลอยต่ำอย่างไม่มีเหตุผล

และที่นั่นเอง…
อัญมณีแดงที่อยู่ในเป้ของพรานหม่องเริ่มเปล่งแสง

มันเรืองแสงออกมาช้า ๆ
จากแดงคล้ำ
กลายเป็นแดงสว่าง
แล้วขยายออกไปราวกับดวงจันทร์ถูกแทนที่ด้วยไฟร้อนจากใต้พิภพ

เรวัติหันขวับ
“พ่อ… นั่น...”

พรานหม่องชะงักมือที่ถือสายหนัง
พรานศรและพรานแสนหันมาในจังหวะเดียวกัน
แววตาทั้งคู่เปลี่ยนเป็นเคร่งเครียดทันที

ไม่มีใครพูด
แต่ทุกคน “รู้” ว่าอะไรบางอย่างกำลังเริ่มขึ้น
รินดาเองก็รู้สึกถึงแรงสั่นในอก
เธอจับเสื้อคลุมของเรวัติไว้แน่น

“มัน... รู้ว่าเรามีของของมัน” พรานหม่องพูดเสียงต่ำ



ตั้งแคมป์ เมื่อถึงจุดปลอดภัยในป่าหิมะตอน 5 ทุ่ม
ทั้งกลุ่มหยุดพัก สร้างแคมป์ลอยบนต้นไม้ใหญ่ที่ต้องใช้คนสิบคนโอบถึงจะรอบ
พรานศรกับพรานแสนใช้เชือกเวทย์ ผสมโครงไม้ ขึ้น “ฮ้าง” บนต้นไม้สูงเกือบสิบเมตร

23.10 น. — ฮ้างเสร็จสมบูรณ์
พรานศรกอดเอวเรวัติไว้แน่นในตอนปีนขึ้น
มืออีกข้างถือดาบคมกริบ
เขาบ่นพึมพำเวทย์ “เสริมพลังกาย, เสริมพลังความไว” แล้วกระโจนขึ้นไปอย่างแม่นยำ

พรานหม่องอุ้มรินดาขึ้นตามมาอย่างเงียบเชียบ
บนยอดไม้ ทุกคนซ่อนตัว
มองลงเบื้องล่างผ่านหมอกที่กำลังคลี่คลาย



02.00 น. — เสียงกรีดร้องของหญิงสาวดังขึ้นจากความมืด
เรวัติสะดุ้งตื่น
รินดาก็เช่นกัน
แต่ยังไม่ทันร้อง
มือของพรานหม่องปิดปากเรวัติไว้
มือของพรานศรก็ปิดปากรินดาเช่นกัน พร้อมชูนิ้วชี้ขึ้นแนบริมฝีปาก

ทุกอย่างเงียบลง

แต่คำถามเริ่มดังในหัวเรวัติ
นั่นเสียงใคร?
ทำไมฟังดูใกล้มาก?
จะทำยังไงต่อ?

เสียงร้อง “ช่วยด้วย… ช่วยหน่อยค่ะ…” ดังขึ้นอีก
ครั้งนี้ใกล้กว่าเดิม
น้ำเสียงแตกพร่า เหมือนใครกำลังปาดคอขณะพูด

เรวัติและรินดานั่งตัวแข็ง
พรานศรและพรานแสนโอบร่างทั้งสองไว้แน่นเพื่อให้คลายความกลัว

ทันใดนั้น…

เสียง “หญิงสาว” นั้นพูดผิดจังหวะ
เหมือนบันทึกที่เล่นวน
และคำว่า “ค่ะ” ถูกลากจนผิดธรรมชาติ
“ช่วยด้วยค่ะ………………ช่วย……….ได้…ค่า……….”

พรานหม่องพึมพำคำเวทย์
“เสริมพลังกาย… เสริมพลังความเร็ว… เสริมพลังเวทย์…”

ร่างเขาพุ่งลงจากฮ้างในพริบตา
มือกระชับดาบ
เท้าแตะพื้นพร้อมเสียง “ปัก!” ดาบทิ่มลงกลางหิมะ
วงเวทย์สีทองนวลขยายจากปลายดาบสู่รอบพื้นที่
แสงสว่างสว่างวาบทันที

หญิงสาวคนนั้น—กลายเป็นปีศาจ
หัววัว
ลำตัวเป็นกระดูก
มีแขนสี่ มีขาสอง
ปากแสยะมีเขี้ยวเรียงซ้อนเป็นสิบชั้น

เสียงกรีดร้องของมันเปลี่ยนเป็นเสียงคำราม
และในวินาทีนั้นเอง—จากเงามืดรอบป่า
ปีศาจเกือบ 100 ตัว ก้าวออกมาทีละตน

พรานหม่องหลับตา พึมพำเวทย์อีกครั้ง
“เสริมพลังตรวจจับ…”

แล้วเขาตะโกน
เสียงสะท้อนทั่วป่า

"ระบ่ำดวงดาว!"

แสงสีขาวทองแตกออกเป็นแฉกนับร้อย
เหมือนสายฟ้าแลบ
พุ่งใส่ศัตรูทุกทิศ

ในเวลาไม่ถึงสิบวินาที
ศัตรูแทบทั้งหมดหยุดเคลื่อนไหว
หลายตนกลายเป็นเถ้าถ่าน
หลายตนกระอักเลือดก่อนทรุด

แต่มี 3 ตนวิ่งหนีไปทัน
ก่อนพวกมันจะหายลับไปในเงามืด
เสียงของมันดังลอยย้อนกลับมา

“มันไม่ใช่มนุษย์… พวกเราหนี! อัญมณีแดง… เอาไว้ก่อน…”
“กลับไปรายงานท่านจอมมารก่อน!”

เสียงเหล่านั้นค่อย ๆ จางหาย
แต่สิ่งที่พวกเขาทิ้งไว้...
คือคำที่ไม่ควรได้ยินในป่า
“ท่านจอมมาร…”

เช้าวันใหม่ ท้องฟ้าสว่างช้าเพราะหมอกยังหนา
แม้จะผ่านศึกกลางดึกมาเมื่อคืน แต่เสียงลมยังเย็นเฉียบเหมือนทุกคืนที่ผ่านมา

ทุกคนยังนอนหลับ
ยกเว้น “พรานแสน” ผู้เฝ้ายาม

เขานั่งกอดเข่าที่ปลายฮ้างบนต้นไม้ใหญ่
ดวงตาแข็งแต่ใจระวัง เสียงหายใจนิ่ง เฝ้าป่าที่ไม่มีคำสัญญาว่าจะปลอดภัย

เวลา 09:00 น.
เสียงกระพือของนกป่าเล็ก ๆ ทำให้เรวัติตื่น
ตามด้วยรินดา พรานศร และพรานหม่องที่ลืมตาไล่หลัง

“เมื่อคืน… มันเกิดอะไรขึ้นกันแน่ครับพ่อ?”
เรวัติถามเสียงแหบเล็ก ๆ

พรานหม่องมองเรวัติ
“เมื่อคืน พวกเราถูก ‘ปีศาจ’ ลอบโจมตี”

“ปีศาจ?” เรวัติขมวดคิ้ว “ต่างจากมอนสเตอร์ยังไงเหรอครับ?”

พรานหม่องมองลูกชาย
แล้วตอบช้า ๆ ชัดถ้อยชัดคำ

“มอนสเตอร์ไม่มีสมอง ไม่มีเหตุผล มันทำตามสัญชาตญาณเท่านั้น
แต่ปีศาจ… พวกมันคิดเองได้ มีไหวพริบ ใช้กลยุทธ์ และอาจจ้องจะล่อลวงเจ้าเหมือนมนุษย์คนหนึ่ง”

เรวัติเงียบไป ก่อนถามอีก
“งั้น… เราก็ไม่มีทางสู้พวกปีศาจได้ใช่มั้ยครับ?”

พรานหม่องส่ายหน้า
“ไม่เสมอไปหรอกลูก—มนุษย์ก็มีดี มีร้าย
ปีศาจก็มีที่โหดร้าย และบางตน... อาจมีเกียรติกว่ามนุษย์บางคนเสียอีก”

“จำไว้นะลูก อย่าดูแค่รูปลักษณ์หรือคำว่า ‘เผ่าพันธุ์’ ตัดสินใคร”

เรวัตินิ่ง… ก่อนพยักหน้า
“ครับพ่อ ผมจะจำไว้”



เวลา 16:30 น. — แหล่งน้ำกลางป่า

หลังเดินทางต่อมาเกือบทั้งวัน
พรานศรสังเกตเห็นเงาสะท้อนน้ำด้านล่างเนิน

“พักตรงนั้นเถอะ”
พรานหม่องพยักหน้า

เมื่อถึงแหล่งน้ำ
พรานแสนและพรานศรเริ่มเตรียมหาอาหาร

ก่อนล่า ทั้งสองยืนตรง ยกมือขึ้นพร้อมกัน
“ข้านายพรานแสน…”
“ข้านายพรานศร…”

“…ขออนุญาตท่านผู้ปกปักป่าแห่งนี้
ขอล่าสัตว์ที่อายุขัยสิ้นแล้ว เพื่อหล่อเลี้ยงร่างนี้ให้อยู่รอด
ด้วยใจเคารพ… และจะไม่ล่ามากเกินความจำเป็น”

ไม่ถึง 2 นาทีหลังจบคำขอ
กระต่ายป่าสองตัวโผล่ออกมาจากหลังต้นไม้
และพรานศรก็ตกปลาได้ 4 ตัว—ขนาดเท่าแขนเด็ก ลักษณะเหมือนปลาช่อนป่าหน้าแหลม



การแบ่งอาหารแบบเรียบง่าย ปลาถูกโรยเกลือแล้วย่างบนหินร้อน
กระต่ายถูกแล่บาง ๆ แล้ววางบนใบไม้
ไม่มีภาชนะหรู ไม่มีเครื่องปรุงอื่น
แต่กลิ่นหอมอุ่นจากเตาย่างทำให้ท้องทุกคนเริ่มร้อง

พรานศรยื่นปลาให้เรวัติ พรานแสนยืนเนื้อกระต่ายที่หั่นเป็าเต๋าโรยด้วยเกลือที่พึ่งย่างสุกใหม่กลิ่นหอมรมควันจนทำให้ต่อมน้ำลายเริ่มทำงานให้รินดารับเนื้อกระต่ายภาชนะที่ใช้แบบเรียบง่ายเป็นใบไม้หลายแผ่นห่อเป็นจานด้วย รินดาไม่รอช้าด้วยความหิวจึงรีบใช้มือหยิบแต่ดันร้อน ทันดันนั้นพรานแสนจึงหัวเราะออกมา รินดาทำหน้าแบบไม่พอใจ แล้วก็กินอย่างแบบลืมว่าไม่พอใจอยู่



บทสนทนาของพรานหม่องกับรินดา

หลังอาหาร
พรานหม่องนั่งข้างรินดา
เด็กหญิงยังกอดเข่าหลบแดดอ่อนใต้เงาไม้

“เจ้าหนู… เหนื่อยมั้ยลูก?”
“เหนื่อยค่ะ...” รินดาตอบเสียงเบา

พรานหม่องพยักหน้า
“เหนื่อยหน่อยนะ การเดินทางยังอีกไกล...”

เงียบไปพักหนึ่ง
ก่อนเขาถามตรง ๆ
“แล้วอัญมณีแดงนั่น… หนูพกมันมาทำไมล่ะ?”

คำถามเหมือนฟ้าผ่า
แต่รินดาไม่สะดุ้ง
เธอตอบช้า ๆ

“พ่อให้มาค่ะ…”
“พ่อบอกว่ามันสืบทอดกันมา… ว่ามันจะเป็นพลังของตระกูลเราในวันที่สำคัญที่สุด…”

พรานหม่องหลุบตาลง
“อืม... ขอบใจมากนะเจ้าหนู”
เขายื่นมือมาลูบหัวเบา ๆ

แต่รินดาขมวดคิ้ว
“หนูไม่ชอบให้ลูบหัวค่ะ…”

พรานหม่องยิ้มบาง
“เอาล่ะ พักเถอะ เดี๋ยวลุงจะออกสำรวจป่ารอบ ๆ ก่อน…”

เขาลุก
ทิ้งให้เด็กสองคนได้นั่งในเงาไม้
ในใจที่เริ่มเข้าใจว่า
อัญมณีแดงนั้นไม่ใช่ของที่เธอเลือกพก...
แต่มันคือสิ่งที่เลือกเธอ

ก่อนตะวันตกดิน พรานหม่องออกสำรวจแนวป่าเหนือแคมป์ลึกเข้าไปทางตะวันตกเฉียงเหนือ ราว 4 กิโลเมตรจากแหล่งน้ำที่กลุ่มพักค้าง

เขาไม่ได้เดินแบบพรานทั่วไป
เขา “ซึมเข้าสู่ป่า” อย่างเงียบ
หูฟังเสียงกระพือของนก
สายตาไล่เงาต้นไม้
ทุกฝีเท้าเบาเสียจนแม้แต่มดก็ไม่รู้ตัว

และที่นั่น
เขาพบ “เศษซากมอนสเตอร์”

กองชิ้นส่วนร่าง
เหมือนถูกฉีกเป็นเส้น
กล้ามเนื้อแหลกเหลว
ขาแขนถูกกัดแทะคล้ายกับไม่มีอะไรเหลือจากเดิม

มันคือแมงมุมหัวกอริลลาที่พวกเขาเพิ่งหนีจากมาเมื่อคืน
แต่ถูก “บางสิ่ง” จัดการจนไม่เหลือเค้าเดิม

พรานหม่องย่อตัวลง
มองรอยกัด รอยเท้า รอยเลือด
ไม่มีเสียง
ไม่มีพลังเวทย์ตกค้าง
แต่บรรยากาศบอกชัด

ศัตรูของศัตรู อาจไม่ใช่มิตร

เขาพึมพำ
“...มันคืออะไรกันแน่ ‘จอมมาร’ ที่พวกปีศาจพูดถึง...”

ในฐานะผู้ชายที่เติบโตในป่า เขาไม่เคยรู้จักคำนี้
แต่สัญชาตญาณพรานบอกว่า
บางสิ่งที่ “ปีศาจยังกลัว” ต้องอันตรายยิ่งกว่าทุกอย่างที่เขาเคยล่า

พรานหม่องกลับมายังแคมป์
ทุกคนกำลังเก็บของพร้อมออกเดินทาง
เรวัติเดินเข้ามาถาม

“พ่อไปไหนมาครับ?”

พรานหม่องพยักหน้า
“ไปสำรวจทางมา เจ้าต้องเตรียมตัวให้ดี… เราจะออกเดินทางทันที”

“ครับพ่อ”



เวลา 18:20 — เริ่มเคลื่อนขบวน

เมื่อทั้งหกคนออกเดินทาง
เพียงแค่ไม่ถึงชั่วโมง
อากาศเปลี่ยนแปลงอย่างแปลกประหลาด

เสียงคำรามแผ่ว ๆ ดังมาจากเบื้องหน้า
แรงสั่นเบา ๆ ใต้ฝ่าเท้าดังเป็นจังหวะ
กลิ่นโลหะในอากาศเข้มขึ้น

พรานแสนหยุด
“หยุดก่อน…”

เรวัติชะงัก
พรานศรรีบโอบรินดาไว้แน่น
“รินดา เจ้าหยุดตรงนี้…”

ทั้งสองเด็กใจเต้นแรง
ไม่เข้าใจว่ากำลังเกิดอะไร
แต่สัญชาตญาณตะโกนชัด — อันตรายมาใกล้แล้ว

ทันใดนั้น…

อัญมณีแดง ที่รินดาสวมไว้
สว่างขึ้นเป็นลำแสง
แดงจัด—คล้ายพระอาทิตย์ถูกดึงมาปักบนอกเธอ
ราวกับมัน “เตือน” ถึงสิ่งที่ใกล้เข้ามา

พรานหม่องหรี่ตา
“พวกเจ้าทุกคน รอตรงนี้…”

เขาพึมพำเวทย์
เสริมพลังตรวจจับ

จากจุดยืน เขาสามารถรับรู้พลังชีวิตได้ไกลถึง 50 กิโลเมตร
และที่นั่น…
มีพลังชีวิตประมาณ 500 จุด
แต่กำลัง “ค่อย ๆ ลดลง”

เขาไม่พูดอะไรต่อ
แค่บ่นเวทย์เสริมพลัง
เสริมพลังกาย
เสริมพลังความเร็ว
เสริมพลังสเตมิน่า

แล้วร่างของเขาพุ่งออกไป
เหมือนสายฟ้า



บริเวณนอกระยะ 20 กิโลเมตร — ลานป่าแตกหัก

พรานหม่องยืนบนยอดไม้ มองลงยังเบื้องล่าง
ที่นั่น — มีกลุ่มมนุษย์ 48 คน
กำลังสู้กับสิ่งมีชีวิตสูง 2 เมตร
ลำตัวหนา มีขนหยาบ ยืนสองขา
ใบหน้าเป็นหมูดุ
ปีศาจหมู ราว 450 ตัว

บางตัวใส่เกราะเหล็ก
บางตัวถือหอก ดาบ และโล่
แถวหน้ากำลังกดดันแนวมนุษย์
แต่ยัง “ไม่โจมตีสุดแรง” เหมือนกำลังประเมินศัตรู

พรานหม่องไม่เข้าไปช่วย
เขามองด้วยใจวิเคราะห์
นี่ไม่ใช่การไล่ล่า
นี่คือ “การสังเกตการณ์ระหว่างเผ่าพันธุ์”

และจากเสียงที่เขาได้ยิน
เสียงหนึ่งจากปีศาจกล่าวออกมาชัดเจน

“เป้าหมายของเราไม่ใช่ที่นี่… เป้าหมายคือ เด็กหญิงผู้ครอบครองอัญมณี…”

“เราต้องหยุดยั้งก่อนที่มนุษย์จะรู้วิธีนำพลังงานนั้นมาใช้”

พรานหม่องนิ่ง
หัวใจเริ่มหนัก
เขาเข้าใจแล้วว่า
สิ่งที่ติดตัวรินดา… กำลังเปลี่ยนสมดุลของโลกทั้งใบ

เวลา 22:00 น. วันที่สองของการเดินทาง
พรานหม่องกลับมาถึงแคมป์
ใบหน้าเรียบ แต่ดวงตาหนักแน่น

“พรานแสน, พรานศร, เรวัติ, รินดา—รวมตัวกัน” เขาเอ่ยสั้น ๆ
ทั้งกลุ่มล้อมวงกลางแคมป์ใต้ต้นไม้ใหญ่

“ข้าเจอกลุ่มคน กำลังปะทะกับปีศาจหมู”
เสียงพรานหม่องแน่น
“จำนวนไม่แน่ชัด แต่มีศพมนุษย์ราว 7–10 คน นอนเกลื่อนป่า”

พรานแสนขมวดคิ้ว
“มันปะทะกันทำไม?”

พรานหม่องตอบ
“เหมือนเป็นแค่ปะทะเล็ก—ดูเชิงกันมากกว่าเต็มกำลัง”

พรานศรพยักหน้า
“ถ้างั้นก็ชัดแล้ว พวกปีศาจที่หนีไปตอนนั้น คงตามรอยเราเจอแล้วแน่ ๆ”

เขากล่าวต่อ
“เราจะเปลี่ยนเส้นทาง เบี่ยงขวา แล้วค่อยวกกลับขึ้นเหนือ ลดโอกาสเจอพวกมันตรง ๆ”

พรานหม่องหันไปรอบวง
“พวกเจ้าว่ายังไง?”

“ตามนั้นแหละพรานหม่อง”
พรานศร, พรานแสน, เรวัติ และรินดาตอบพร้อมกัน



เวลา 01:20 น. วันที่สาม
กลางดึกบนฮ้างไม้สูง พรานศรนั่งเฝ้ายาม
ดวงตาคมกริบ ฝ่าความมืดสอดส่องไปรอบแนวต้นไม้

แล้วเขาก็เห็นมัน
เงาร่างจำนวนมาก เดินเรียงแถวผ่านลานหญ้าไกลออกไป
เป็นกลุ่ม “ปีศาจหมู” อย่างไม่ต้องสงสัย
เกราะเหล็กสะท้อนแสงจันทร์บางเบา
ฝีเท้าหนักเหมือนฝังแรงลงผืนโลก

เสียงฝีเท้าดังขึ้นเรื่อย ๆ
แต่พวกมันเดินผ่านไป โดยไม่เห็นใครเลย

ที่สำคัญ—อัญมณีแดง “เงียบสนิท” ไม่ส่องแสง

พรานศรสบตากับพรานหม่อง
ทั้งคู่เอื้อมมือปิดปากเด็กทั้งสอง
ชูนิ้วขึ้นแนบริมฝีปาก

เรวัติและรินดานิ่ง แต่หัวใจเต้นรัว
ความกลัวก่อแรงสั่นทั้งร่าง
เงาและเสียงผสานกันเป็นความเงียบที่น่ากลัวกว่าการต่อสู้



เวลา 10:00 น. เช้าวันใหม่
ทุกคนเริ่มตื่น ยกเว้นพรานศรที่เฝ้ายามทั้งคืน
เขาไม่พูดอะไร แค่เริ่มทำพิธีล่าตามวิถีพรานเงียบ ๆ

เมื่ออาหารมื้อเช้าจบลง กลุ่มก็ออกเดินทางต่อ
ไม่นาน พวกเขาก็มาถึงเนินเขาเตี้ย
จากยอดเนิน มองเห็น หมู่บ้านที่มีแนวกำแพงไม้สูงราว 5 เมตร ป้องกันรอบเขต

รินดาเห็นแล้วร้องเสียงดัง
“หมู่บ้าน! พวกเราเจอหมู่บ้านแล้ว!”

แม้ใจทุกคนจะโล่งขึ้น แต่พรานหม่องยกมือ
“ทุกคนรอก่อน… อย่าเพิ่งเข้า ข้าจะเข้าไปดูก่อน”

เขาหันไปหาพรานศรและพรานแสน
“ฝากดูแลเจ้าหนูกับลูกข้าด้วย”



หน้าประตูหมู่บ้าน

ประตูไม้สูงมีทหารเฝ้าอยู่สองคน
เมื่อเห็นพรานหม่องเดินเข้ามา พวกเขาชักหอกลงขวาง

“เจ้ามาทำอะไรที่นี่?”
“การแต่งตัวของเจ้าแตกต่างจากชาวบ้านแถวนี้”

พรานหม่องก้มศีรษะ
“ข้าเป็นพรานจากหมู่บ้าน…”
(หมู่บ้านขาวหมอก)

“ข้าขอพักอาศัยสัก 2–3 วันเท่านั้น”

ทหารมองหน้ากัน ก่อนตอบ
“งั้นเจ้าต้องทำประวัติก่อนเข้า”

พวกเขาพาพรานหม่องไปยัง กระโจมลงทะเบียน
ภายในมีโต๊ะไม้ เต็มไปด้วยม้วนกระดาษที่เรียงอย่างเป็นระเบียบ
บรรยากาศสะอาดและเงียบผิดปกติ

ทหารชายร่างสูงถาม
“ชื่อ?”
“พรานหม่อง”
“มาจากไหน?”
พรานหม่องตอบชื่อหมู่บ้านเดิมอีกครั้ง
“เข้าพักกี่วัน?”
“2 หรือ 3 วันแล้วยังมีเด็ก 2 ผู้ใหญ่ 2”

ทหารหรี่ตา
“มีของแลกเปลี่ยนไหม?”

พรานหม่องชี้ไปยัง กระต่ายป่า 1 ตัว ที่ล่ามา
“ข้าพอมีติดตัวมานิดหน่อย”

ทหารพูดเสียงเรียบ
“เจ้ายังมีเพื่อนอีก 4 คนสินะ?”

“ใช่ ข้าเดินทางกับพรรคพวก และเด็กสองคน”

“งั้นเจ้าต้องมีของมาแลกมากกว่านี้ ถ้าจะให้พวกเขาเข้ามาด้วย”

พรานหม่องพยักหน้า
“เข้าใจแล้ว ข้าจะหาทางแลกเปลี่ยนให้เหมาะสมครับ ท่านทหาร”

หลังเจรจากับทหารเฝ้าประตู พรานหม่องเดินออกจากกระโจมด้วยสีหน้าเคร่ง
เขากลับมายังที่พักบนเนิน ที่ซึ่งพรานศร พรานแสน เรวัติ และรินดารออยู่

“ทางหมู่บ้านยอมให้เข้าพักได้ แต่ต้องมีของแลกเปลี่ยนเพิ่ม”
“เราต้องใช้สัตว์ล่าเพิ่ม หรืออาจต้องรับภารกิจแลกเปลี่ยนบางอย่างกับเขา”

“ถ้าเป็นแบบนั้น...” พรานศรว่า “เราน่าจะลองเข้าไปทีละคนก่อน”

พรานหม่องพยักหน้า
“ข้าจะพารินดาเข้าไปก่อน”

รินดาชะงักเล็กน้อย
แต่สายตาเธอบอกว่าพร้อม



ทางเข้าสู่หมู่บ้าน – ประตูไม้เปิดทีละชั้น
ทันทีที่รินดาเข้าเขตแนวกำแพง
อัญมณีแดงที่อยู่บนคอเธอเริ่มเรืองแสงเบา ๆ

มันไม่สว่างจ้า
แต่มากพอให้คนที่ยืนอยู่ใกล้ ๆ มองเห็น

ทหารสองนายหรี่ตามองทันที
“เฮ้… เด็กคนนั้น… มีอะไรอยู่ที่คอ?”

พรานหม่องรีบยกมือขึ้น
“ของที่ติดตัวมาเพื่อความเชื่อ ไม่มีอันตราย”

“แน่ใจนะ?”
ทหารดูไม่สบายใจ

“แน่ใจ”

พวกเขาไม่พูดอะไรต่อ แต่สายตาเฝ้ามอง “เด็กกับสร้อยคอ” อย่างไม่ละสายตา



ในหมู่บ้าน — บ้านไม้เรียงเป็นระเบียบ ถนนลูกรังแคบ ๆ ลาดเอียงลงจากเนิน

มีคนเดินผ่านไปมา
เด็กเล่นอยู่หน้าร้านขนม
แต่ทุกคนเมื่อหันมาเห็นรินดา ก็จะ “ชะงักมองคอของเธอ” ก่อนเดินเลยอย่างรวดเร็ว

รินดาเริ่มรู้สึกได้
เธอกุมอัญมณีไว้ในมือ
มันยังอุ่นอยู่ แม้จะไม่มีแสงแล้ว

“ลุงพราน...” เธอพูดเบา ๆ
“หนูว่าคนในหมู่บ้านนี้เคยเห็นอัญมณีนี้มาก่อน”

พรานหม่องหันมาสบตา
“ทำไมเจ้าถึงคิดแบบนั้น?”

“ก็เพราะทุกคนดูตกใจ... เหมือนเคยเห็น... แต่ไม่มีใครพูดอะไรเลย”

เขานิ่งไป
แล้วกล่าวเรียบ ๆ
“หรือพวกเขาถูกห้ามไม่ให้พูดถึงมัน…”



ช่วงบ่าย — กลุ่มพรานทั้งหมดเข้าหมู่บ้านพร้อมกัน

ด้วยกระต่ายล่าเพิ่ม และการตกปลาในลำธารข้างทาง
การแลกเปลี่ยนเสร็จสิ้น
พวกเขาได้รับสิทธิพักชั่วคราว 3 วัน ในกระท่อมไม้หลังเล็กชายขอบหมู่บ้าน

แต่คำถามยังไม่หมด
โดยเฉพาะจากเรวัติ
เขาเฝ้ามองรินดาอย่างเงียบ ๆ
เฝ้ารอคอยว่า “อัญมณีแดง” ที่เธอพกไว้… คืออะไรกันแน่



ค่ำคืนวันนั้น – ลมเย็นพัดลอดหน้าต่างไม้เก่า

พรานศรจุดตะเกียง
พรานแสนตรวจอาวุธ
พรานหม่องหลับตานั่งพิงกำแพงไม้ เรวัตินั่งเงียบอยู่ข้างรินดา

พรานหม่องแล้วเขาถามเสียงเบา
“รินดา…”

“ค่ะ?”

“หนูคิดว่า... พลังของมันจะตื่นเต็มที่เมื่อไหร่?”

เธอเงียบไปนาน
ก่อนตอบว่า
“หนูก็ไม่รู้… แต่พ่อเคยบอกไว้ว่า ถ้ามันเริ่มเต้นเหมือนหัวใจ… อย่าหนีจากมัน”

“เพราะมันจะนำเราไปเจอคำตอบ…”

พรานหม่องลืมตาขึ้น
หันไปมองอัญมณีบนคอรินดา

มันกำลัง “เต้น” อยู่ช้า ๆ
จังหวะไม่ต่างจากลมหายใจของบางสิ่งที่เคยตื่นขึ้นมาในอดีต

และอาจตื่นอีกครั้ง—เร็ว ๆ นี้
